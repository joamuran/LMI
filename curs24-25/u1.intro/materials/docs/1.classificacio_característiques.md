---
# Informació general del document
title: 1. Classificació dels llenguatge de marques
subtitle: Llenguatges de marques i sistemes de gestió de la informació (LMSGI)
authors: 
    - José A. Múrcia Andrés
lang: ca
page-background: img/bg.png

# Portada
titlepage: true
titlepage-rule-height: 0
# titlepage-rule-color: AA0000
# titlepage-text-color: AA0000
titlepage-background: img/portada.png
# logo: img/logotext.png

# Taula de continguts
toc: true
toc-own-page: true
toc-title: Continguts

# Capçaleres i peus
header-left: Llenguatges de Marques
header-right: Curs 2024-2025
footer-left: IES Jaume II El Just
footer-right: \thepage/\pageref{LastPage}

# Imatges
float-placement-figure: H
caption-justification: centering

# Llistats de codi
listings-no-page-break: false
listings-disable-line-numbers: false

header-includes:
     - \usepackage{lastpage}
---

# Com parlen els ordinadors?

Els ordinadors són màquines molt complexes que ens permeten fer moltes coses. Però per comunicar-nos amb ells, necessitem parlar el seu idioma. Aquest idioma es coneix com a **llenguatge informàtic**.

!!! note ""
    En el seu nivell més bàsic, els ordinadors només entenen dos valors: 0 i 1, que formen el llenguatge màquina. Aquests dígits binaris són la base de tota la comunicació i les operacions que realitzen els ordinadors. Però d'això se n'ocuparen en altres mòduls.

La Wikipedia ens defineix el terme [**llenguatge informàtic**](https://es.wikipedia.org/wiki/Lenguaje_inform%C3%A1tico) de la següent forma:

!!! note "Llenguatge informàtic"
    Un llenguatge informàtic és un llenguatge usat per ordinadors. Moltes vegades, aquest terme s’usa com a sinònim de llenguatge de programació, però un llenguatge informàtic no ha de ser necessàriament un llenguatge de programació.

En aquest video, extret de l'article [¿Qué es un Lenguaje Informático?](https://newsletter.cuarzo.dev/p/que-es-un-lenguaje-informatico), se us planteja també una bona definció:

<iframe width="560" height="315" src="https://www.youtube.com/embed/PfBBYt9bEec?si=WpyLUAU8gXmA5U1g" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Com veiem, hi ha diferents tipus de llenguatges informàtics, cadascun amb un propòsit específic. Entre aquests tipus destaquem:

* Els **llenguatges de programació**, com Python, Java o C++, utilitzats per escriure programes que executen tasques específiques en un ordinador, com les aplicacions o el propi sistema operatiu,
* Els **llenguatges de consulta**, com SQL o XQuery, que permeten recuperar i manipular dades emmagatzemades en bases de dades,
* Els **llenguatges de marques**, com XML, HTML o Markdown, que s'utilitzen per definir l'estructura i el contingut dels documents. Dins d'aquests, també s'ubiquen llenguatges con CSS, que podriem definir com llenguatges de representació, i que defineixen la forma en què es mostra aquesta informació.
* Els **llenguatges de transformació**, com XSLT, que s'utiliten per convertir dades d'un format a altre,
* Els **protocols de comunicació**, com HTTP, que defineixen les regles per a l'intercanvi de dades entre es dispositius d'una xarxa.

!!! note "Per què són importants els llenguatges informàtics?"
    Els llenguatges informàtics són important perquè ens permeten comunicar-nos amb els ordinadors i dir-los què han de fer o com han de mostrar la informació. Sense aquests llenguatges, no podríem crear aplicacions, pàgines web, ni gestionar dades de manera eficient.

# Llenguatges de marques

Com hem avançat els llenguatges de marques s'utilitzen per definir l'estructura, el format i el contingut de documents.

??? note "Examinant alguns documents"

      A continuació se't presenten alguns documents que utilitzen llenguatges de marques per representar la informació. Anem a examinar-los.

      * El fitxer [recursos/logo.svg](recursos/logo.svg) és un fitxer vectorial (en format SVG) amb el logotip del nostre centre. Si l'obres, el sistema l'associa a aplicacions de disseny vectorial, com l'Inkscape, però... prova a obrir-lo en un editor de text...

      * El fitxer [recursos/llenguatges.odt](recursos/llenguatges.odt) és un document del processador LibreOffice, pel que pots obrir-lo amb aquesta eina i examinar el seu contingut. Una vegada fet, tanca'l i intenta tractar-lo com un fitxer comprimit, per exemple amb l'eina *Ark*...  Una vegada veges l'estructura de carpetes del comprimit, examina el fitxer `content.xml`.

      * Fes ara el mateix amb el fitxer [recursos/llenguatges.docx](recursos/llenguatges.docx), un document de MS Office. Buscarem ara dins el comprimit el fitxer `word/document.xml`.

      * I en el fitxer [recursos/llenguatges.html](recursos/llenguatges.html) tens aquest mateix contingut en format web. Pots obrir-lo amb el navegador web, però prova a obrir-lo també amb un editor de text.

      Alguns altres exemple de documents escrits en llenguatge de marques són els següents:

      * El fitxer [`AndroidManifest.xml`](recursos/AndroidManifest.xml) que s'utilitza per definir les propietats d'una app per a Android
      * Els fitxers de [descripció de les interfícies en Android](recursos/MainActivity.xml).


# Classificació dels llenguatges de marques

La classificació més habitual dels llenguatges de marcat es basa en classificar aquests segons el seu propòsit; és a dir, quina és la seua utilitat. 

Segons aquesta classificació, podem distingir les següents categoríes ***no excloents***:

1. **Llenguatges de marques de presentació**
    - Estableixen el format del text, és a dir, com es vorà aquest
    - Exemples: 
         * Els fitxers de tipus LibreOffice (.odt) i MS Word (.docx) que hem vist, fan ús internament de marques de format en el text,
         * Els fitxers HTML, que mostren el seu contingut en un navegador web

2. **Llenguatges de marques de procediment**
    - També estableixen el format del text, però a més, indiquen als programes les accions que ha de realitzar per mostrar el text. 
    - Exemples: 
         * LateX, usat generalment en textos científics ,inclou instruccions per processar el text
         * PostScript, que s'usa per tal de descriure l'aparença de textos impresos.

3. **Llenguatges de marques descriptius o semàntics**
    - Utilitzen marques per descriure els fragments de text però no determinen com es presentarà el text.
    - Exemples: SGML, XML, SVG

4. **Llenguatges de marques lleugers (LML)**
    - Utilitzen un tipus de format de text estandarditzat i generen arxius que ocupen poc espai.
    - Exemple: Markdown, ReStructured Text, Textile.

També existeixen altres llenguatges de marques més específics per a algunes aplicacions, com *MathML*, per representar fòrmules matemàtiques, o *VoiceXML*, per crear aplicacions de veu.


# Característiques dels llenguatges de marques.

Les característiques principals dels llenguatges de marques són:

1. **Documents en Text Pla**
    - Els documents creats amb llenguatges de marques són en text pla, el que els fa independents del software utilitzat. Això significa que es poden editar amb qualsevol editor de text.

2. **Marques Inserides en el Contingut**
    - Les marques o etiquetes estan inserides directament en el contingut del document. Aquestes marques defineixen l'estructura, el format i el contingut del text.

3. **Components Senzills i Intuïtius**
    - Els llenguatges de marques es componen d'elements senzills i intuïtius, el que facilita la creació de documents estructurats. Això permet la creació de llenguatges específics depenent del tipus de document.

4. **Versatilitat i Àmbit d'Utilització Extens**
    - Els llenguatges de marques són molt versàtils i tenen un àmbit d'utilització molt extens. S'utilitzen en pàgines web, llibres, gràfics, fórmules matemàtiques, vídeos, sindicació de continguts, etc.

5. **Etiquetes Identificatives del Tipus de Contingut**
    - Les etiquetes o marques identifiquen clarament el tipus de contingut que representen. Per exemple, una etiqueta `<titol>` indica que el text entre les etiquetes és un títol.

## Avantatges

Les característiques anteriors, fan que l'ús de llenguatges de marques presenten certs avantatges:

1. **Interoperabilitat**
    - Els llenguatges de marques com XML permeten la interoperabilitat entre diferents sistemes i aplicacions. Això facilita l'intercanvi de dades entre plataformes diverses.

2. **Extensibilitat**
    - Els llenguatges de marques com XML són extensibles, el que significa que es poden crear noves etiquetes segons les necessitats específiques. Això permet adaptar el llenguatge a diferents aplicacions i contextos.

3. **Separació de Contingut i Presentació**
    - En llenguatges com HTML i XML, el contingut i la presentació es poden separar. Això permet que el mateix contingut es pugua presentar de diferents maneres segons les necessitats de l'usuari o del dispositiu.

4. **Accessibilitat**
    - Els documents creats amb llenguatges de marques són més accessibles perquè es poden llegir i processar fàcilment per diferents tipus de programari, incloent-hi lectors de pantalla per a persones amb discapacitat visual.

5. **Facilitat de Manteniment**
    - Els documents estructurats amb llenguatges de marques són més fàcils de mantenir i actualitzar. Les modificacions es poden fer de manera més eficient perquè l'estructura del document és clara i ben definida.

??? question "Activitat"
  
    Intenta identificar alguns exemples de les característiques comentades anteriorment en els documents que se t'han proporcionat.

    Serà interessant que vages guardant les teues respostes en un document de text pla, al que posteriorment li dinarem format.


# Evolució dels Llenguatges de Marques

Els llenguatges de marques existeixen bàsicament des dels inicis de la informàtica, i han anat evolucionant i millorant al llarg dels anys. Fem una breu síntesi de la seua història i evolució.

## **A. SGML (Standard Generalized Markup Language)**

- **Origen**: Millora del llenguatge GML (Generalized Markup Language) creat per Charles Goldfarb el 1970.
- **Característiques**:
    - No és un llenguatge de marques en si, sinó un metalenguatge que permet definir altres llenguatges de marques.
    -Facilita la gestió, publicació i intercanvi de documents digitals independentment del hardware i software utilitzat.
    -No incorpora informació sobre la presentació del document; això s'ha d'adjuntar per separat.
    -Utilitza codificació descriptiva i introdueix el concepte de "tipus de document".
    -És un estàndard internacional no propietari.

## **B. HTML (HyperText Markup Language)**
- **Origen**: Desenvolupat per Tim Berners-Lee a principis dels anys 90 com a part del projecte World Wide Web (WWW).
- **Característiques**:

    - Basat en SGML però molt més senzill.
    - Utilitzat per descriure documents web.
    - Conjunt limitat d'etiquetes predefinides.
    - Conté tant la estructura com el disseny del document.
    - No permet mostrar contingut dinàmic (les versions més recents comencen a incorporar-ho).
    - Senzill per a la presentació d'informació però no per al seu processament o emmagatzematge.

## **C. XML (eXtensible Markup Language)**
- **Origen**: Apareix el 1996 com una simplificació de SGML.
- **Característiques**:
    - És un metalenguatge, no un llenguatge de marques en si.
    - Permet la creació de llenguatges de marques específics per a diferents usos.
    - Separa la estructura del document del seu disseny.
    - Permet exportar documents a altres formats com HTML, PDF, RTF, etc.
    - Facilita la compartició de documents entre diferents sistemes operatius i plataformes.
    - És un estàndard obert i lliure de llicències.
<!--
## **Comparativa entre XML i HTML**
- **XML**:
    - És un metalenguatge.
    - Descriu informació.
    - Dinàmic i utilitzat per transferir dades.
    - Permet la definició de noves etiquetes.
    - Obliga a tancar les etiquetes.
    - Imprimeix els espais en blanc.
    - Utilitza el navegador com a plataforma per al desenvolupament d'aplicacions.
    - Proporciona interoperabilitat amb SGML i HTML.
    - Objectiu principal: emmagatzemar i transferir dades.

- **HTML**:
    - És un llenguatge de marques.
    - Dona format i mostra informació.
    - Estàtic i utilitzat per mostrar dades.
    - Conjunt limitat d'etiquetes predefinides.
    - Les etiquetes poden funcionar sense necessitat de tancar-les.
    - No conserva els espais en blanc.
    - Utilitza el navegador només per mostrar informació.
    - Objectiu principal: presentar dades.

#### **Comparativa entre XML i SGML**
- **XML**:
    - Subconjunt de la funcionalitat de SGML però més senzill.
    - No requereix validació del document.
    - Molt utilitzat en diferents àrees.
    - Compatible amb HTML.
    - Formateig i estil relativament fàcils d'aplicar.

- **SGML**:
    - Molt complex.
    - Requereix la validació del document.
    - Ús molt restringit per la seva complexitat.
    - No hi ha compatibilitat específica amb HTML.
    - Formateig i estil relativament difícils d'aplicar.

-->