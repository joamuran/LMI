---
# Informació general del document
title: 2. Generalitats del llenguatge JS
subtitle: Llenguatges de marques i sistemes de gestió de la informació (LMSGI)
authors: 
    - José A. Múrcia Andrés
lang: ca
page-background: img/bg.png

# Portada
titlepage: true
titlepage-rule-height: 0
# titlepage-rule-color: AA0000
# titlepage-text-color: AA0000
titlepage-background: img/portada.png
# logo: img/logotext.png

# Taula de continguts
toc: true
toc-own-page: true
toc-title: Continguts

# Capçaleres i peus
header-left: Llenguatges de Marques
header-right: Curs 2024-2025
footer-left: IES Jaume II El Just
footer-right: \thepage/\pageref{LastPage}

# Imatges
float-placement-figure: H
caption-justification: centering

# Llistats de codi
listings-no-page-break: false
listings-disable-line-numbers: false

header-includes:
     - \usepackage{lastpage}
---

## Presentació

Com hem comentat, Node.js es basa en el motor de JavaScript V8 de Google Chrome, així que començarem amb una introducció a les particularitats del llenguatge JavaScript per a entendre millor el seu ús en Node.js. JavaScript, des dels seus inicis fins avui, s'ha transformat en un llenguatge polivalent i amb funcionalitats que van més enllà del navegador.

JavaScript és un llenguatge interpretat, de tipat dinàmic i basat en prototips, característiques que han donat lloc a una evolució contínua per adaptar-se a les necessitats del desenvolupament modern.

## Generalitats del llenguatge

Vegem algunes generalitats del llenguatge:

* Un programa o script en JavaScript està compost per sentències, que poden acabar o no en `;`. Tot i que no és obligatori, és recomanable utilitzar-lo.
* Els espais en blanc sobrants i les noves línies no es tenen en compte, per la qual cosa admet qualsevol tipus de tabulació.
* Els blocs de codi es defineixen seguint l'estil de llenguatges com C o Java, amb claus `{...}`.
* És un llenguatge *case sensitive*, per tant, distingeix entre majúscules i minúscules.
* Els comentaris també segueixen una sintaxi similar a C o Java:
  * `//` Dos barres per a comentaris d’una sola línia.
  * `/*` Barra i asterisc per a comentaris de més d'una línia `*/`.
* **Paraules reservades**: Són aquelles utilitzades per construir sentències, i que no es poden emprar lliurement. Algunes d'aquestes són: `break`, `case`, `catch`, `class`, `continue`, `default`, `delete`, `do`, `else`, `finally`, `for`, `function`, `if`, `in`, `instanceof`, `new`, `return`, `switch`, `this`, `throw`, `try`, `typeof`, `var`, `void`, `while`, `with`.
* Tot i que JavaScript suporta programació orientada a objectes, no estem obligats a utilitzar-la. Per tant, no és necessari definir un mètode `main` dins d'una classe, sinó que directament l'execució comença amb la primera línia de codi executable.
