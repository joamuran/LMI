---
# Informació general del document
title: 2. Estructura i Sintaxi
subtitle: Llenguatges de marques i sistemes de gestió de la informació (LMSGI)
authors: 
      - José A. Múrcia Andrés
lang: ca
page-background: img/bg.png

# Portada
titlepage: true
titlepage-rule-height: 0
# titlepage-rule-color: AA0000
# titlepage-text-color: AA0000
titlepage-background: img/portada.png
# logo: img/logotext.png

# Taula de continguts
toc: true
toc-own-page: true
toc-title: Continguts

# Capçaleres i peus
header-left: Llenguatges de marques
header-right: Curs 2024-2025
footer-left: IES Jaume II El Just
footer-right: \thepage/\pageref{LastPage}

# Imatges
float-placement-figure: H
caption-justification: centering

# Llistats de codi
listings-no-page-break: false
listings-disable-line-numbers: false

header-includes:
       - \usepackage{lastpage}
---

# Conceptes bàsics

Un document, en general, es compon del propi contingut del document (les dades) i una sèrie d'informacions que es superposen al contingut, que són les que aporten estructura al document i es diuen **etiquetes**. Aquestes etiquetes *marquen* el document, i li donen estructura.

Un dels avantatges d'utilitzar aquesta informació afegida és que la representació del document serà independent del sistema informàtic utilitzat i millora l'accessibilitat, manteniment i reutilització del mateix.

Anem a veure els diferents components dels llenguatges de marques i les seues principals característiques: *etiquetes* o *marques*, *elements*, *propietats* i *metadades*.

## Etiquetes o marques

Les *marques* són un conjunt de codis que s'afigen al text per establir el seu format de visualització, la forma com s'ha d'imprimir o l'estructura que té. S'afigen al text però no formen part d'aquest.

Cada llenguatge té la seva pròpia col·lecció de marques amb la seva classificació i significat. Existeixen tres tipus d'etiquetes:

- **Apertura**: S'expressen entre els caràcters `<` i `>`, i indiquen l'inici d'un *element*. Per exemple: `<p>`, `<h1>`.
- **Tancament**: S'expressen entre `</` i  `>`, i indiquen el final d'un *element. Exemple: `</p>`. En alguns llenguatges concrets, les marques de tancament no són requerides.
- **Buida**: S'expressent entre `<` i `/>`, i no tenen continut. Exemple: `<br/>`.

Veiem un exemple en HTML:

```html
<p>Hola món, açò és un paràgraf<br/> que té un salt de línia al mig</p>
```

On `<p>` i `</p>` són les marques que delimiten un element de tipus paràgraf, i a més, a dins, conté una etiqueta de salt de línia. El resultat seria el següent:

```
Hola món, açò és un paràgraf
que té un salt de línia al mig
```

!!! note ""
    En un document tot el que no són marques és contingut. Les etiquetes es poden escriure tant en majúscules (Ex: `<HTML>`) com en minúscules (ex: `<html>`). El navegador les interpreta igual, però **la recomanació és fer ús de les minúscules**.

!!! note "Referències a entitats"

    Les referències a entitats són un tipus especial de marques, que serveixen per representar caracters especials que d'altra manera podrien ser interpretats incorrectament pel processador del llenguatge de marques.

    Aquestes referències són seqüències de caràcters que comencen amb un símbol `&` i acaben amb un punt i coma `;`, i es fan servir per representar caràcters que tenen un significat especial en el llenguatge de marques, com ara `<`, `>`, `&`, `"`, i `'`.

    Veiem les més habituals:

    |  Referència a entitat  | Significat |
    |------------------------|-----------|
    |  `&lt;` | representa el caràcter `<` |
    | `&gt;` | representa el caràcter `>` |
    | `&amp;` | representa el caràcter `&` |
    | `&quot;` | representa el caràcter `"` |
    | `&apos;` | representa el caràcter `'` |

    A més, aquestes referències a entitats també s'utilitzen per mostrar per exemple accents. Si volem mostrar un accent, utilitzarem una referència consistent la lletra a accentuar seguida del text `cute` per a accents tancats o `grave` per a accents oberts. Per exemple el caràcter `à` seria `&agrave;` o `Ó`seria `&Ocute`.

    Veiem un exemple pràctic. Per mostrar el següent text en una pàgina HTML:

    ```html
    <p> Per delimitar etiquetes en HTML farem ús de < i > </p>
    ```

    Per tal que funcione correctament i el processador HTML del navegador interprete bé les etiquetes, haurem de fer ús de referències a entitats com:

    ```html
    <p> Per delimitar etiquetes en HTML farem &ucute;s de &lt; i &gt; </p>
    ```

!!! note "Processadors XML o HTML"

    Quan parlem de processador XML o HTML ens referim al programa o component que s'encarrega de llegir, interpretar i processar els documents expressats en llenguatges de marques, com XML o HTML. Aquest component s'encarrega de comprovar que el document siga vàlid, interpretar el seu contingut, i en el cas d'HTML, mostrar-lo. Els navegadors web, per exemple, realitzen aquesta funció.

## Elements

Els **elements** són les unitats bàsiques dels documents, que defineix una part del contingut i la seva estructura. 

Els elements es component d'una **etiqueta d'inici**, el **contingut** i una **etiqueta final**.

Veiem un exemple en HTML que representa una llista, amb diversos ítems:

```html
<ul>
    <li>arros</li>
    <li>pollastre</li>
    <li>bajoqueta</li>
</ul>
```

En aquest codi tenim un element de tipus *llista no ordenada* (`<ul>`), que es compon de tres elements més de tipus *ítem de llista* (`<li>`).

L'exemple anterior, podria també haver-se expressat com a:

```html
<ul>
    <li>arros
    <li>pollastre
    <li>bajoqueta
</ul>
```

És a dir, sense utilitzar etiquetes de tancament per als elements `<li>`. En aquest tipus d'etiquetes, igual que en `<p>`, es considera com a tancament l'aparició d'altre element amb la mateixa etiqueta.

!!! warning "Important!"
    No hem de confondre *element* amb *etiqueta*. Els elements són estructures completes que contenen etiquetes o marques i contingut.

## Atributs

Els elements poden tindre atributs, amb uns determinats valors, que s'expressen entre cometes dobles `"` o entre cometes simples `'`. Aquests atributs, a més poden tindre valors predeterminats assignats pel programador.

Els atributs han d'anar inclosos dins els caràcters `<` `>` i si s'inclouen diverses parelles atribut/valor han d'anar separades per un espai en blanc. L'ordre en què apareixen els atributs és indiferent.

Poden haver-hi atributs en les etiquetes d'apertura i en les etiquetes buides però no en les de tancament.

En l'exemple següent l'element `<html>` indica el començament o arrel del document, el qual conté l'atribut `lang` (llengua) amb el valor `es` (espanyol), per indicar que aquest serà l'idioma del document.

```html
<html lang="es">
```

En aquest altre exemple l'element `<meta>`, que és un atribut buit, incorpora l'atribut `charset` que indica que el joc de caràcters a utilitzar és `utf-8`.

```html
<meta charset="utf-8">
```

Si s'inclouen dos atributs quedaria:

```html
<meta name="author" content="Nom de l'autor" />
```

## Metadades

Les metadades, en general, proporcionen informació sobre les pròpies dades.

En una pàgina HTML les metadades donen informació relativa al contingut de la pàgina, com puga ser exemple la temàtica, la descripció, la codificació utilitzada, paraules que descriuen la pàgina, etc.

Aquestes metadades són utilitzades pels cercadors d'Internet per conéixer el continguts de la pàgina (temàtica, descripció) i és molt important que estiguen ben definides si volem que s'indexen correctament.

L'element HTML associat a les metadades és `meta`. Per exemple:

```html
<meta name="author" content="Nom de l'autor" />
```

L'element de matadades `meta` conté l'atribut `name` que indica que l'atribut `content` serà el nom de l'autor. Ho veurem en més detall a l unitat sobr HTML.

!!! question "Detecció d'errors en el codi HTML"
    Observar el següent codi HTML amb les diferents etiquetes d'apertura i tancament. Hi ha algun error?

    ```html
    <html>
    <head>
      <title>Exemple de codi HTML</title>
    </head>
    <body>
      <p><b>Llenguatges de Marques</b></p>
      <p>El Llenguatge de Marques (Markup Language) defineix l'estructura del text...<br/>
      <p><b>Continguts</b></p>
      <ul>
        <li>Classificació i caraacterístiques</li>
        <li>Estructura i sintaxi</li>
        <li>Eines d'edició</li>
      </ul>
      </p>
    </body>
    </html>
    ```

    ??? note "Consulta la resposta"

        Observa que després de tancar `</ul>`, s'està tancant un `</p>` que no s'ha obert.