<!DOCTYPE html>
<html>
<head>
	<meta charset="UTF-8">
	<title>Com parlen els ordinadors?</title>

</head>
<body>
	<h1>Com parlen els ordinadors?</h1>
	<p>Els ordinadors són màquines molt complexes que ens permeten fer moltes coses. Però per comunicar-nos amb ells, necessitem parlar el seu idioma. Aquest idioma es coneix com a <b>llenguatge informàtic.</b></p>
	<p>La Wikipedia ens defineix el terme <b>llenguatge informàtic</b> de la següent forma:</p>
	<p><i>Un llenguatge informàtic és un llenguatge usat per ordinadors. Moltes vegades, aquest terme s’usa com a sinònim de llenguatge de programació, però un llenguatge informàtic no ha de ser necessàriament un llenguatge de programació.</i></p>
	<p>Hi ha diferents tipus de llenguatges informàtics, cadascun amb un propòsit específic. Entre aquests tipus destaquem:</p>
	<ul>
		<li>Els <b>llenguatges de programació</b>, com Python, Java o C++, utilitzats per escriure programes que executen tasques específiques en un ordinador, com les aplicacions o el propi sistema operatiu.</li>
		<li>Els <b>llenguatges de consulta</b>, com SQL o XQuery, que permeten recuperar i manipular dades emmagatzemades en bases de dades.</li>
		<li>Els <b>llenguatges de marques</b>, com XML, HTML o Markdown, que s'utilitzen per definir l'estructura i el contingut dels documents. Dins d'aquests, també s'ubiquen llenguatges com CSS, que podríem definir com llenguatges de representació, i que defineixen la forma en què es mostra aquesta informació.</li>
		<li>Els <b>llenguatges de transformació</b>, com XSLT, que s'utilitzen per convertir dades d'un format a un altre.</li>
		<li>Els <b>protocols de comunicació</b>, com HTTP, que defineixen les regles per a l'intercanvi de dades entre els dispositius d'una xarxa.</li>
	</ul>
</body>
</html>
