---
# Informació general del document
title: 5. Espais de noms
subtitle: Llenguatges de marques i sistemes de gestió de la informació (LMSGI)
authors: 
    - José A. Múrcia Andrés
lang: ca
page-background: img/bg.png

# Portada
titlepage: true
titlepage-rule-height: 0
# titlepage-rule-color: AA0000
# titlepage-text-color: AA0000
titlepage-background: img/portada.png
# logo: img/logotext.png

# Taula de continguts
toc: true
toc-own-page: true
toc-title: Continguts

# Capçaleres i peus
header-left: U1
header-right: Curs 2024-2025
footer-left: IES Jaume II El Just
footer-right: \thepage/\pageref{LastPage}

# Imatges
float-placement-figure: H
caption-justification: centering

# Llistats de codi
listings-no-page-break: false
listings-disable-line-numbers: false

header-includes:
     - \usepackage{lastpage}
---

# Espais de noms en XML

Els espais de noms en XML són una recomanació del *W3C* per resoldre els conflictes que puguen aparéixer quan diferents vocabularis XML utilitzen els mateixos noms per a elements o atributs. Això es fa assignant un *espai semàntic* únic a cada vocabulari XML, evitant així ambigüitats.

Per tant, els objectius dels espais de noms són:

1. **Diferenciar elements i atributs** de vocabularis diferents que comparteixen el mateix nom però tenen significats diferents.
2. **Agrupar elements i atributs relacionats** d'un document XML perquè el programari els puga reconèixer fàcilment.

Per declarar un espai de noms, s'utilitza l'atribut `xmlns` en qualsevol element XML. Aquest atribut associa un prefix amb un URI (Uniform Resource Identifier) que actua com a identificador únic de l'espai de noms.

Veiem-ho amb un exemple:

```xml
<capital xmlns:capital="http://lmsgi/UD1/capital">
  <capital:pais>França</capital:pais>
  <capital:nom>París</capital:nom>
</capital>
```
En aquest exemple, el prefix `capital` s'associa amb l'URI `http://exempleLMI/capital`, i tots els elements que utilitzen aquest prefix pertanyen a aquest *espai de noms*.

Quins són doncs els beneficis de fer ús dels espais de noms? Principalmen dos:

- **Eviten conflictes de noms**, ja que permeten utilitzar els mateixos noms per a elements o atributs en diferents contextos sense ambigüitats.
- **Milloren l'organització**, ja que agrupen elements i atributs relacionats, facilitant la seva gestió i reconeixement pel programari.


!!! info "Un exemple pràctic"

    Suposem que volem representar en un mateix document alumnes i professor, els quals tenen en comú l'etiqueta *nom*. Per tal de diferenciar-los, fariem ús de dos espais de noms diferents:

      ```xml
        <?xml version="1.0" encoding="utf-8" standalone="yes" ?>
        <comunitat_educativa xmlns:alumnes="http://exemplesLMI/alumnes" xmlns:professors="http://exemplesLMI/professors">
            <persona>
                <alumnes:nom>Paco</alumnes:nom>
            </persona>
            <persona>
                <alumnes:nom>Pepe</alumnes:nom>
            </persona>
            <persona>
                <professors:nom>Anna</professors:nom>
            </persona>
            <persona>
                <professors:nom>Maria</professors:nom>
            </persona>
        </comunitat_educativa>

      ```

      En aquest exemple, les etiquetes `<persona>` contenen noms que poden ser d’alumnes o professors, i els espais de noms s’utilitzen per diferenciar-los.


!!! question ""

    Revisa el fitxer [AndroidManifest.xml](recursos/AndroidManifest.xml) i intenta identificar algun espai de noms.